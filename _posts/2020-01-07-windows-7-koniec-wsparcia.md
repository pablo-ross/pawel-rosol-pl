---
title: Koniec wsparcia dla Microsoft Windows 7
date: "2020-01-07T11:56:11.14Z"
categories:
  - Systemy operacyjne
tags:
  - "Microsoft Windows 7"
  - "Aktualizacje bezpieczeństwa"
  - "System operacyjny"
  - "Ochrona antywirusowa"
description: "Z dniem 14 stycznia 2020r. kończy się wsparcie producenta dla systemu operacyjnego Windows w wersji 7. Konsekwencje wynikające z zakończenia okresu wsparcia technicznego mają bezpośredni wpływ na bezpieczeństwo systemu przetwarzającego dane osobowe. Jeśli w Twojej organizacji znajdują się aktywne komputery osobiste z systemem Windows 7, po 14 stycznia 2020 r. przestaną one otrzymywać aktualizacje zabezpieczeń."
---

Z dniem 14 stycznia 2020r. kończy się wsparcie producenta dla systemu operacyjnego Windows w wersji 7. **Konsekwencje wynikające z zakończenia okresu wsparcia technicznego mają bezpośredni wpływ na bezpieczeństwo systemu przetwarzającego dane osobowe**. Jeśli w Twojej organizacji znajdują się aktywne komputery osobiste z systemem Windows 7, po 14 stycznia 2020 r. przestaną one otrzymywać aktualizacje zabezpieczeń. Dlatego ważne jest, aby uaktualnić system do nowszej wersji np. Microsoft Windows 10 lub na każdy inny, który posiada wsparcie producenta.

Obsługa klienta firmy Microsoft nie będzie zapewniać pomocy technicznej do systemu Windows 7. Powiązane usługi systemu Windows 7 z upływem czasu również zostaną wycofane. Ponadto komputer z systemem Windows 7 nie będzie chroniony za pomocą programu Microsoft Security Essentials (MSE) po 14 stycznia 2020 r. Microsoft Security Essentials to bezpłatny program antywirusowy przeznaczony dla komputerów osobistych, który zapewnia ochronę w czasie rzeczywistym przed wirusami, programami szpiegującymi i innym złośliwym oprogramowaniem.

Dodatkowe informacje na stronie producenta:
**support.microsoft.com** ([link](https://support.microsoft.com/pl-pl/help/4057281/windows-7-support-will-end-on-january-14-2020))
