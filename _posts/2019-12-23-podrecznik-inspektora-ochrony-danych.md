---
title: Podręcznik Inspektora Ochrony Danych
date: "2019-12-23T11:16:37.111Z"
categories:
  - Edukacja
tags:
  - "Podręcznik IOD"
  - "Urząd Ochrony Danych Osobowych"
  - "T4DATA"
  - "RODO"
  - "Douwe Korff"
  - "Marie George"
description: "Podręcznik Inspektora Ochrony Danych to zbiór wytycznych dla IOD dotyczących sposobu zapewnienia zgodności z ogólnym rozporządzeniem o ochronie danych (RODO). Opracowany w ramach projektu T4DATA poradnik jest dostępny także w polskiej wersji językowej."
---

Opublikowany na stronach Urzędu Ochrony Danych w dniu 23 grudnia 2019 r. "Podręcznik Inspektora Ochrony Danych" to zbiór wytycznych dla IOD dotyczących sposobu zapewnienia zgodności z ogólnym rozporządzeniem o ochronie danych (RODO). Opracowany w ramach projektu T4DATA poradnik jest dostępny także w polskiej wersji językowej.

Podręcznik ma zwiększać świadomość i rozumienie roli, kompetencji i głównych obowiązków inspektorów ochrony danych oraz ułatwić tworzenie europejskiej kultury monitorowania, przeglądu i oceny przetwarzania danych. Niewątpliwie może być pomocny w określeniu, jak w kontekście RODO należy patrzeć na status i gwarancje związane z pełnieniem funkcji inspektora.

Publikacja ma charakter pomocniczy i zawiera wskazówki, których zastosowanie w konkretnym przypadku może wymagać dodatkowej analizy. Dlatego opublikowane rozwiązania nie mogą być traktowane jako oficjalne stanowisko organu nadzorczego.

Poradnik przygotowano jako element materiałów szkoleniowych dla trenerów w ramach międzynarodowego projektu „T4DATA”, a wraz z platformą edukacyjną z wykładami dla inspektorów ochrony danych stanowią rezultaty tego przedsięwzięcia, które będą dostępne, mimo że wspomniany projekt zakończy się na początku stycznia 2020 roku.

<iframe width="600" height="500" src="https://www.docdroid.net/bWPOV4x/podrecznik-inspektora-ochrony-danych-wersja-polska.pdf"></iframe>

- Podręcznik Inspektora Ochrony Danych - wersja polska ([PDF](https://archiwum.uodo.gov.pl/pl/file/2509))
- Podręcznik Inspektora Ochrony Danych - wersja angielska ([PDF](https://archiwum.uodo.gov.pl/pl/file/2510))

Informacja źródłowa: **uodo.gov.pl** ([link](https://archiwum.uodo.gov.pl/pl/file/2510))