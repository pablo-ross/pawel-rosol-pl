---
title: Czy upoważnienia mogą być nadawane elektronicznie?
date: "2019-11-29T11:23:16.34Z"
categories:
  - Upoważnienia
tags:
  - "Urząd Ochrony Danych Osobowych"
  - "Upoważnienia do przetwarzania danych osobowych"
  - "RODO"
  - "Rejestr czynności przetwarzania"
  - "Rejestr kategorii czynności przetwarzania"
description: "Czy elektroniczną postać upoważnienia do przetwarzania danych osobowych można interpretować jako formę pisemną, a tym samym spełniającą dyspozycje przepisów prawa, odnoszących się do konieczności wydawania „pisemnych upoważnień do przetwarzania danych osobowych”, wynikających z ustawy z dnia 21 lutego 2019 r. o zmianie niektórych ustaw w związku z zapewnieniem stosowania RODO?"
---

Na stronach Urzędu Ochrony Danych Osobowych (UODO) pojawiła się oficjalna odpowiedź na tak postawione pytanie:

**Czy elektroniczną  postać upoważnienia do przetwarzania danych osobowych (np. kreowanych i podpisywanych w dedykowanym temu procesowi systemie teleinformatycznym) można interpretować jako formę pisemną, a tym samym spełniającą dyspozycje przepisów prawa, odnoszących się do konieczności wydawania „pisemnych upoważnień do przetwarzania danych osobowych”, wynikających z ustawy z dnia 21 lutego 2019 r. o zmianie niektórych ustaw w związku z zapewnieniem stosowania RODO?**

## TAK

*Nadawanie upoważnień w postaci elektronicznej należy uznać za wykonanie obowiązku nadania upoważnień w formie pisemnej. W świetle zasady rozliczalności jakakolwiek postać, w tym elektroniczna, która pozwala na udokumentowanie spełnienia obowiązków celem wykazania przestrzegania przepisów, a w tym przypadku wykonania obowiązku wynikającego z art. 29 RODO należy uznać za prawidłową.*

*Za przyjęciem takiego stanowiska przemawia również podejście co do formy pisemnej wskazanej w art. 30 ust. 3 RODO. Zgodnie z tym przepisem, rejestr czynności przetwarzania i rejestr kategorii czynności przetwarzania, mają formę pisemną, w tym formę elektroniczną. Jak wskazujemy w poradniku dotyczącym tego obowiązku (Wskazówki i wyjaśnienia dotyczące obowiązku rejestrowania czynności i kategorii czynności przetwarzania określonego w art. 30 ust. 1 i 2 RODO  - str. 13) rejestry powinny być prowadzone w formie pisemnej (art. 30 ust. 3), a zatem mogą być prowadzone zarówno w postaci papierowej, jak i elektronicznej.*

Informacje źródłowe:
* **uodo.gov.pl** ([link](https://archiwum.uodo.gov.pl/pl/225/1278))
* **prawo.sejm.gov.pl** ([link](http://prawo.sejm.gov.pl/isap.nsf/DocDetails.xsp?id=WDU20190000730))